<!--
	date: 2019-02-17
-->

# Billeder af søhøjlandet

Jeg er en ivrig amatørfotograf (med stort A, jeg har kun en elementær forstand på blænde, lukketid og alle de andre tekniske begreber indenfor den verden), og en af grundene til at have sin egen blog er, at man får mulighed for at vise sine billeder frem.

Den mulighed lader jeg ikke min næse gå forbi, og derfor vil jeg vise nogle af mine billeder her på bloggen over tid. Vi starter med billeder, der viser motiver fra steder i og omkring Silkeborg.

Jeg gør det ikke for at vise, hvor dygtig en fotograf, jeg selv synes jeg er, men udelukkende for at dele min begejstring for det naturskønne Silkeborg frem for de af jer, der ikke måtte være så heldige at bo på disse kanter.

Silkeborg og hele søhøjlandet har ry for at være et af de smukkeste steder i Danmark, og efter jeg selv flyttede hertil i 2007, har jeg haft mulighed for at se mange af stederne ved selvsyn, og kan skrive under på, at søhøjlandet er et af de smukkeste områder i Danmark.

Hvis du nu skulle have fået lyst til at besøge Silkeborg på din næste sommerferie, er Visit Silkeborg et godt sted at starte som vordende turist.
